**1. Informacje podstawowe**
Gra „W poszukiwaniu Trójgamingów” to projekt, który powstał z miłości do klasycznych RPG, ale z ogromną dawką szaleństwa. Nasza gra zapewnia frajdę poprzez eksplorację unikalnego, psychodelicznego świata, w którym nic nie jest tym, czym się wydaje. Głównym celem gracza jest przemierzenie Królestwa, startując od magicznych Rozdroży, przez kolejne, coraz bardziej zwariowane lokacje, aż dotrze do Podziemi i odnajdzie tytułowe Trójgamingi. To, co sprawia, że gra jest wciągająca, to ciągła zmiana otoczenia – od zielonego Zagajnika, przez duchową Pagodę, aż po neonowy Techno World i mroczną Fabrykę. Gracz będzie wykonywał zadania, walczył z kreaturami i rozwijał swojego bohatera. Można się spodziewać sporo humoru i nieoczekiwanych zwrotów akcji. To idealna propozycja dla tych, którzy szukają ucieczki od szarości dnia codziennego. Gra oferuje satysfakcję z pokonywania kolejnych przeszkód i odblokowywania nowych obszarów. Fajda płynie z samego bycia w tym dziwnym świecie i odkrywania, co kryje się za następnym zakrętem ścieżki. Dodatkowo, system wyboru jednej z trzech unikalnych postaci na starcie pozwala na różne podejście do rozgrywki, co zwiększa jej wartość odtwarzalności. Nie jest to kolejna poważna gra o ratowaniu świata w nudnym stylu – to kolorowa przygoda, która bawi każdego kroku.

**2. Logline**
„W poszukiwaniu Trójgamingów” to psychodeliczna gra RPG na PC, w której wcielisz się w jednego z trzech bohaterów. Twoim zadaniem jest przemierzenie szalonego Królestwa – od magicznych Rozdroży przez Techno World aż po mroczne Podziemia – aby odnaleźć zaginione Amulety i pokonać kryjące się tam zło.

**3. Triada gatunkowa**
Psychodeliczne fantasy, RPG typu przygodowego, gra przeznaczona dla jednego gracza (solo).

**4. Platforma**
Platforma docelowa: komputery PC (system Linux bądź ewentualnie Windows).

**5. Grupa Docelowa**
Nasza grupa docelowa to młodzież w wieku 15-20 lat oraz studenci, którzy uwielbiają gry indie i RPG. Ci gracze szukają czegoś więcej niż tylko „strzelania”; cenią unikalną stylistykę, ciekawą fabułę i klimat, który odróżnia grę od masowych produkcji. Są to osoby, które często scrollują media społecznościowe w poszukiwaniu inspiracji artystycznych i chętnie dzielą się nietypowymi znaleziskami ze znajomymi. Nie podoba im się zbyt poważne nastawienie i szarość rzeczywistości, dlatego nasza psychodeliczna grafika i humor są dokładnie tym, czego potrzebują. Grają głównie wieczorami po szkole lub studiach, szukając relaksu i odskoczni. Wybierają naszą grę, bo oferuje im świat, w którym mogą się zagubić i zapomnieć o stresie, a jednocześnie daje poczucie osiągnięcia celu. Nie boją się wyzwań, ale nie chcą frustracji wynikającej ze złego designu – oczekują sprawiedliwej rozgrywki. Interesuje ich eksploracja i kompletowanie przedmiotów, co idealnie pasuje do ich nawyków „zdobycia wszystkiego”. Cenią również gry, które można ukończyć w kilkanaście godzin, ale z dużą satysfakcją, co pasuje do naszej struktury poziomów. Nie przepadają za grami typu pay-to-win, więc nasz model klasycznej gry RPG jest dla nich atrakcyjny. 

**6. Omówienie rozgrywki**
W grze „W poszukiwaniu Trójgamingów” kluczową aktywnością jest eksploracja mapy i walka z napotkanymi przeciwnikami. Gracz porusza się po lokacjach, zbiera przedmioty, rozmawia z NPC, zdobywa doświadczenie i awansuje na wyższe poziomy. Dodatkowo ważne jest rozwiązywanie prostych zagadek środowiskowych, aby odblokować drogę do kolejnych stref.
Faza onboarding (wprowadzenie) zaczyna się na Rozdrożach. To tutaj gracz wybiera jednego z trzech bohaterów, poznaje podstawy sterowania oraz interfejs. Jest to bezpieczne miejsce, bez wrogów, gdzie tutorial jest zintegrowany z fabułą.
Następnie wchodzimy w fazę scaffolding (poznawanie). Pierwsze lokacje, czyli Zagajnik i Pagoda, wprowadzają gracza w walkę i zarządzanie ekwipunkiem. Przeciwnicy są słabsi, a mechaniki wprowadzane stopniowo, aby gracz mógł się nauczyć, jak radzić sobie w trudniejszych sytuacjach.
Ostatnia faza to mastery (pełna rozgrywka). Wtedy gracz trafia do Techno World, Fabryki i Podziemi. Tutaj wymagana jest pełna znajomość mechanik, walka staje się trudniejsza, a zagadki bardziej skomplikowane. Gracz wykorzystuje wszystkie umiejętności swojego herosa, aby przetrwać i osiągnąć końcowy cel. W fazie mastery gracz musi również sprytnie zarządzać zasobami, ponieważ punkty zdrowia i many odnawiają się trudniej. Każda decyzja o wejściu do walki ma tu większe znaczenie niż na początku przygody.

**7. Doświadczenie graczy**
Wy stajecie na magicznych Rozdrożach, gdzie los waszej podróży właśnie się zaczyna. Wybierzcie jednego z trzech bohaterów i poczujcie moc, która w nich drzemie. Waszym celem jest przejście przez Królestwo, a wasza pierwsza droga wiedzie przez gęsty i tajemniczy Zagajnik. Bądźcie czujni, bo każde zarośla mogą kryć niebezpieczeństwo, ale i nagrody. Dalej czeka na was wzniosła Pagoda, pełna duchowych prób, które przetestują waszą determinację.
Gdy wkroczycie do Techno World, świat zmienia się drastycznie. Neonowe światła i maszyny to wasze nowe otoczenie, a wrogie roboty będą próbowały was powstrzymać. Musicie wykorzystać wszystkie swoje umiejętności, by przetrwać w tej futurystycznej dżungli. Następnie udacie się do Fabryki – miejsca, gdzie stal spotyka się z magią, a zagrożenia czyhają na każdym kroku.
Wasze ostateczne wyzwanie czeka w Podziemiach. To tam, w mroku i chłodzie, znajduje się legendarny Amulet Multiwersum - coś się wymyśli jak to będzie działać na komputerze. Będziecie walczyć z najpotężniejszymi przeciwnikami i stawić czoło swoim najgorszym lękom. Czy uda wam się odnaleźć drogę powrotną? Cała przygoda jest w waszych rękach, a każda decyzja przybliża was do celu. Każdy poziom jest inny, ale wszystkie łączy jedno – wasza odwaga i chęć zwycięstwa. Pamiętajcie, że nie jesteście sami – w świecie istnieją postacie, które wam pomogą, jeśli tylko zdołacie je odnaleźć i zyskać ich zaufanie. Wygląd świata zmienia się, ale wasza misja pozostaje niezmienna. Każdy pokonany wróg i każdy odkryty sekret budują waszą legendę w tym psychodelicznym świecie.

**8. Wytyczne ogólne**
Przez cały proces tworzenia gry będziemy kierować się kilkoma kluczowymi zasadami. Po pierwsze, gra musi być dostępna i czytelna dla naszej grupy docelowej, czyli młodzieży. Oznacza to, że interfejs nie może być zbyt skomplikowany, a teksty muszą być zrozumiałe i napisane w sposób lekki, bez nadmiernego żargonu.
Po drugie, ze względu na psychodeliczny charakter gry, ważne są wytyczne dotyczące wizuali. Mimo że stylistyka jest szalona, musimy pamiętać o kontraście. Elementy interaktywne muszą być wyraźnie odrębne od tła, aby gracz nie miał problemów z ich zauważeniem. Kolory mogą być intensywne, ale nie mogą męczyć wzroku do tego stopnia, by uniemożliwiać dłuższą grę.
Co do treści – ustalamy, że w grze nie będzie przemocy na poziomie, który ją dyskwalifikuje. Walka ma być obecna, ale przedstawiona w stylu fantasy, bez krwi i brutalizmu, bardziej jako pokonywanie przeciwników niż ich fizyczne niszczenie. Język w grze powinien być wolny od wulgaryzmów, by nadać tytułowi lekki, przygodowy charakter. W projektowaniu poziomów musimy pamiętać, aby nie tworzyć "dead endów", z których nie ma wyjścia, co mogłoby frustrować graczy. Każdy błąd musi być możliwy do naprawienia. Wszystkie te zasady mają na celu stworzenie gry, która jest nie tylko piękna i szalona, ale przede wszystkim sprawiedliwa i przyjemna w odbiorze. Design poziomów musi prowadzić gracza za rękę, ale w dyskretny sposób, tak aby nigdy nie czuł się zagubiony w tym barwnym chaosie.

**9. Cele, nagrody i progresja**
Głównym celem w „W poszukiwaniu Trójgamingów” jest odnalezienie tytułowych artefaktów ukrytych głęboko w Podziemiach Królestwa. Cel ten jest jasny, zrozumiały i osiągalny, pod warunkiem, że gracz zdobędzie odpowiedni poziom doświadczenia i pokona strażników lochów. System nagród jest oparty na klasycznych mechanikach RPG. Za pokonanie przeciwników gracz otrzymuje punkty doświadczenia (EXP) oraz złoto. EXP pozwala na awans na wyższy poziom postaci, co zwiększa jej statystyki i odblokowuje nowe umiejętności. Złoto służy do kupowania przedmiotów u handlarzy, których gracz spotka na swojej drodze (np. w Pagodzie czy na progu Fabryki).
Motywacja do czynienia postępów opiera się na wizualnej i funkcyjnej nagrodzie. Każdy nowy poziom to nie tylko większe liczby, ale realna zmiana w tym, jak postać się zachowuje i walczy. Progresja poziomu trudności jest zaprojektowana liniowo wraz z kolejnymi lokacjami. Na Rozdrożach i w Zagajniku gracz uczy się podstaw, przeciwnicy są słabi. W Pagodzie wymagania rosną, a w Techno World gracz musi korzystać z umiejętności zdobytych wcześniej. Fabryka i Podziemia to miejsca dla mistrzów, gdzie błędy w walce są surowo karane. Dodatkowo, za wykonanie zadań pobocznych gracz otrzymuje unikalny ekwipunek, który jest kluczowy w późniejszych etapach gry. Ważnym elementem progresji są również bossowie, strażnicy każdego z głównych obszarów. Pokonanie ich nie tylko przynosi ogromną nagrodę, ale też daje poczucie, że gracz „opanował” daną lokację i jest gotów na kolejny, trudniejszy etap podróży. 

**10. Mechanika rozgrywki**
Mechanika gry w „W poszukiwaniu Trójgamingów” opiera się na sprawdzonych schematach RPG z drobnymi modyfikacjami pasującymi do psychodelicznego klimatu. Poruszanie się postacią odbywa się za pomocą klawiatury (WASD) i myszki, gdzie kursor służy do wskazywania celów. Walka toczy się w czasie rzeczywistym, ale z aktywnym pauzowaniem (tryb pół-aktywny), co pozwala na taktyczne planowanie ataków. Gracz wybiera umiejętności z paska na dole ekranu, a ich użycie kosztuje punkty many.
Inwentarz jest oparty na systemie slotów, gdzie każda broń, zbroja czy mikstura zajmuje określone miejsce. Ekwipunek można ulepszać, co wpływa na parametry bohatera. Interakcja ze światem gry polega na klikaniu na aktywne obiekty – skrzynie, przełączniki w Fabryce czy ołtarze w Pagodzie.
Przeciwnicy posiadają prostą sztuczną inteligencję. Słabsze potwory z Zagajnika atakują tylko wtedy, gdy gracz wejdzie w ich zasięg, natomiast w Techno World wrogowie potrafią wzajemnie się wspierać i wycofywać, gdy tracą dużo zdrowia. Mechanika handlu jest prosta – kliknięcie na NPC otwiera okno dialogowe, gdzie można wymieniać znalezione przedmioty na te potrzebne do dalszej podróży. System zapisywania gry jest zautomatyzowany przy wejściu do nowej lokacji oraz przy pomocy specjalnych „Kamieni Pamięci” rozsianych po mapie, co zapobiega frustracji wynikającej z utraty postępu.

**11. Estetyka i User Interface**
Estetyka gry „W poszukiwaniu Trójgamingów” to jej najmocniejszy punkt. Grafika utrzymana jest w stylu psychodelicznego fantasy, co oznacza mocne, nasycone kolory, dziwne kształty roślinności i abstrakcyjne formy architektoniczne. Postacie bohaterów są stylizowane na lekko kreskówkowe, ale z dbałością o detale, które podkreślają ich osobowość. Świat nie jest realistyczny – drzewa w Zagajniku mogą mieć fioletowe liście, a budynki w Techno World świecą neonami i kłócą się z prawami fizyki. Chcemy wywrzeć na graczach emocjonalny wpływ zachwytu i lekkiej niepewności – świat jest piękny, ale też dziwny i nieprzewidywalny.
Interfejs użytkownika (UI) jest zaprojektowany tak, aby być jak najmniej inwazyjnym. Pasek zdrowia i many znajduje się w lewym dolnym rogu i jest półprzezroczysty, aby nie zasłaniać widoku na tę kolorową krainę. Ikony umiejętności są duże i czytelne, z prostymi animacjami po ich użyciu. Menu inventarza wygląda jak magiczna księga lub holograficzny ekran, w zależności od lokacji, co dodaje immersji. Używamy czcionek o wyraźnych kształtach, dobrze czytelnych na tle psychedelii. UI jest w dużej mierze diegetyczne – elementy interfejsu czasami wchodzą w interakcję ze światem gry, na przykład mapa wyciągana z plecaka bohatera. Kolory UI zmieniają się subtelnie w zależności od tego, w której części świata się znajdujemy – zielone odcienie w Zagajniku, złote w Pagodzie czy stalowe w Fabryce, aby jeszcze lepiej oddać klimat danego miejsca. 